<!DOCTYPE html>
<html>
	
	<head>
		<title> Калемљење IV </title>
		<meta name="keywords" content="Садња, воће, воћа, воћњак, воћка, воћке">
		<meta name="description" content="Све о процесу калемљења, четврти део.">
		<link rel="shortcut icon" href="images/sljiva.ico"/>
		<link href="https://fonts.googleapis.com/css?family=Podkova" rel="stylesheet">
		<meta charset="utf-8"/>
		<link rel="stylesheet" href="https://use.fontawesome.com/releases/v5.5.0/css/all.css" integrity="sha384-B4dIYHKNBt8Bc12p+WXckhzcICo0wtJAoU8YZTY5qE0Id1GSseTk6S+L3BlXeVIU" crossorigin="anonymous">
		<link rel="stylesheet" type="text/css" href="css/style.css"/>
	</head>
	
	<body>
			<header id="header-top" class="pozicija"> 
				<div id="logo">
				</div>
				<div id="naslov">
					<h1>
						САДЊА ВОЋА
					</h1>
				</div>
				<div id="mrezepretraga">
					<div id="mreze">
						<a href="http://www.facebook.com"><i class="fab fa-facebook"></i></a>
						<a href="http://www.twitter.com"><i class="fab fa-twitter-square"></i></a>
						<a href="https://www.linkedin.com"><i class="fab fa-linkedin"></i></a>
						<a href="https://plus.google.com/"><i class="fab fa-google-plus-square"></i></a>
						<a href="rss.xml"><i class="fas fa-rss-square"></i></a>
					<a href="sitemap.xml"><i class="fas fa-sitemap"></i></a>			</div>
					<div id="pretraga">
						<form action="https://www.google.com/search" class="searchform" method="get" name="searchform" target="_blank">
						<input name="sitesearch" type="hidden" value="http://sadnjavoca.byethost8.com/">
						<input id="termin" autocomplete="on" class="form-control search" name="q" placeholder="Термин" required="required"  type="text0">
						<button class="button" type="submit"><i class="fas fa-search"></i></button>
						</form>
					</div>
					<div class="cleaner"></div>
				</div>
				<div class="cleaner"></div>
			</header>
			<nav id="nav" class="pozicija">
				<div id="meni">
					<ul>
						<a href="index.html"><li> Насловна </li></a>
						<a href="sadnja.html"><li> Садња </li></a>
						<a href="djubrenje.html"><li> Ђубрење </li></a>
						<a href="rezidba.html"><li> Резидба </li></a>
						<a href="kontakt.html"><li> Контакт </li></a>
						<a href="autor.html"><li> Аутор </li></a>
					</ul>
				</div>
			</nav>
			<div id="wrapper" class="pozicija cont">
				<main class="content">
					<h2>Калемљење IV - калемљење очењем</h2>
					<h3>Задаци за проверу знања:</h3>

					<p>1.Шта чини воћарски алат?</p>

					<p>2.Најважнији типови калемарског алата ?</p>

					<p>3.Који је основни задатак калемарског воска?</p>

					<h3>ТЕХНИКА КАЛЕМЉЕЊА ОЧЕЊЕМ</h3>

					<p>Припреме које треба извршити пре почетка калемљења очењем</h3>

					<p>За очење треба припремити оштар калемарски нож, брусеве и каиш за оштрењеножева, материјал за везивање калемова, крпе за брисање подлога, влажне крпе за умотавање скинутих младара са којих се узимају окца за калемљење и посуде са свежом водом за квашење скинутих младара.</p>

					<h3>Припрема подлога за калемљење очењем</h3>

					<p>Са подлоге се воћарским маказама, воћарским или калемарским ножем најпре уклоне све бочне гранчице до висине од 15 центиметара. Да би се калемарски нож што мање тупио и да би се спречило загађивање рана које се стварају калемљењем, део подлоге на којем ће се вршити калемљење треба очисти крпом од прашине, земље и других нечистоћа .</p>

					<h3>Прављење „Т“ уреза на подлози</h3>

					<p>„Т“ урез се прави на глаткој и равној површини подлоге, најчешће на висини од 5 до 10 центиметара изнад земље. Код кривих подлога урез се прави на унутрашњој страни кривине да би воћка била што правија. „Т“ урез се прави тако што се најпре кора на подлози засече попречно у дужини од око 1 центиметар, а затим се од средине тог реза врхом ножа засече други уздужни рез према доле у дужини 2−3 центиметра. Приликом засецања коре, притисак ножем не треба да буде превише јак, већ да омогући просецање коре до дрвета.</p>

					<h3>Одвајање коре од дрвета на направљеном „Т“ урезу</h3>

					<p>Након извођења „Т“ уреза, врхом калемарског ножа, или посебним додатком на његовом врху, одваја се лагано кора од дрвета у вршном делу реза, односно са леве и десне стране на месту где се спајају пресеци. На тај начин олакшава се постављање под кору штитића са пупољком.</p>

					<h3>Скидање окца (штитића) са гранчице</h3>

					<p>Калемар узима гранчицу (младар или летораст) у леву руку, тако да кажипрст буде испод пупољка који се скида. Врх гранчице притом је окренут према телу калемара. Повлачењем ножа према себи одсеца се пупољак са што тањим слојем дрвета. Рез треба да буде гладак и раван, начињен без застоја, у једном потезу. Рез започиње на 1−1,5 центиметара испод пупољка, а завршава се на удаљености од око 1 центиметар изнад пупољка. Попречним засецањем коре на око 0,5 до 1 центиметар изнад пупољка одваја се штитић са пупољком од гранчице.</p>

					<h3>Уметање штитића са пупољком у „Т“ урез на подлози</h3>

					<p>Штитић се скида са ножа, узима палцем и кажипрстом за лисну дршку и умеће под раније одвојену кору на врху „Т“ уреза. Пупољак притом треба да је окренут према горе. Штитић се лагано потискује према доле, тако да сам ствара простор између коре и дрвета. Пупољак треба да се налази најмање 0,5 центиметара испод хоризонталног пресека „Т“ уреза. Ако кора штитића прелази хоризонтални пресек „Т“ уреза, вишак коре се одсеца ножем, тако да штитић потпуно упадне у урез. Када је штитић намештен, прстима се пажљиво притисне кора подлоге да налегне уз пупољак са обе стране. Поступак прављења реза на подлози и племци и уметање штитића треба извршити у року од једног минута, јер у условима високих летњих температура долази до брзе оксидације отвореног ткива и смањења шанси за пријем калема.</p>

					<h3>Везивање калема</h3>

					<p>Везивање се врши одмах по уметању штитића у урез на подлози. Везивање калема не сме да буде ни лабаво, ни сувише јако. Гумене траке се при везивању истегну за око 1/3 своје дужине. Везиво се прво постави изнад пупољка и омота 2−3 пута, а затим испод пупољка омота 4−5 пута. Један крај везива остане омотан уз подлогу. Последње омотавање везива је на доњем делу „Т“ уреза. Ту се крај везива омота 1−2 пута око последњег круга, затим провуче (направи омча) и затегне. Везиво се не омотава без реда, већ спирално одозго на доле. Растојање између навоја везива треба да је око 0,5−1 милиметар, да би се омогућио приступ ваздуха.</p>

					<p>Преузето из документације пројекта "Друга шанса", пројекат Европске уније и Министарства просвете и науке Србије, за развој система функционалног образовања одраслих у Србији</p>
				</main>
				<div class="cleaner">
				</div>
			</div>
			<footer id="footer"class="pozicija">
				<div id="logo2">
				</div>
				<div id="footernav">
					<ul>
						<a href="index.html"><li> Насловна &nbsp;&nbsp;| </li></a>
						<a href="kontakt.html"><li> &nbsp;Контакт &nbsp;&nbsp;|</li></a>
						<a href="sitemap.xml"><li> &nbsp;Sitemap &nbsp;&nbsp;|</li></a>
						<a href="rss.xml"><li> &nbsp;Rss </li></a>
					</ul>
				</div>
				<p>Trademark &copy; 2018 Садња Воћа</p>
				<p>Design by Berisavac Aleksa 032/18</p>
			</footer>
	</body>
	
</html>