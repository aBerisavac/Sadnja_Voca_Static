<!DOCTYPE html>
<html>
	
	<head>
		<title> Калемљење II </title>
		<meta name="keywords" content="Садња, воће, воћа, воћњак, воћка, воћке">
		<meta name="description" content="Све о процесу калемљења, други део.">
		<link rel="shortcut icon" href="images/sljiva.ico"/>
		<link href="https://fonts.googleapis.com/css?family=Podkova" rel="stylesheet">
		<meta charset="utf-8"/>
		<link rel="stylesheet" href="https://use.fontawesome.com/releases/v5.5.0/css/all.css" integrity="sha384-B4dIYHKNBt8Bc12p+WXckhzcICo0wtJAoU8YZTY5qE0Id1GSseTk6S+L3BlXeVIU" crossorigin="anonymous">
		<link rel="stylesheet" type="text/css" href="css/style.css"/>
	</head>
	
	<body>
			<header id="header-top" class="pozicija"> 
				<div id="logo">
				</div>
				<div id="naslov">
					<h1>
						САДЊА ВОЋА
					</h1>
				</div>
				<div id="mrezepretraga">
					<div id="mreze">
						<a href="http://www.facebook.com"><i class="fab fa-facebook"></i></a>
						<a href="http://www.twitter.com"><i class="fab fa-twitter-square"></i></a>
						<a href="https://www.linkedin.com"><i class="fab fa-linkedin"></i></a>
						<a href="https://plus.google.com/"><i class="fab fa-google-plus-square"></i></a>
						<a href="rss.xml"><i class="fas fa-rss-square"></i></a>
					<a href="sitemap.xml"><i class="fas fa-sitemap"></i></a>			</div>
					<div id="pretraga">
						<form action="https://www.google.com/search" class="searchform" method="get" name="searchform" target="_blank">
						<input name="sitesearch" type="hidden" value="http://sadnjavoca.byethost8.com/">
						<input id="termin" autocomplete="on" class="form-control search" name="q" placeholder="Термин" required="required"  type="text0">
						<button class="button" type="submit"><i class="fas fa-search"></i></button>
						</form>
					</div>
					<div class="cleaner"></div>
				</div>
				<div class="cleaner"></div>
			</header>
			<nav id="nav" class="pozicija">
				<div id="meni">
					<ul>
						<a href="index.html"><li> Насловна </li></a>
						<a href="sadnja.html"><li> Садња </li></a>
						<a href="djubrenje.html"><li> Ђубрење </li></a>
						<a href="rezidba.html"><li> Резидба </li></a>
						<a href="kontakt.html"><li> Контакт </li></a>
						<a href="autor.html"><li> Аутор </li></a>
					</ul>
				</div>
			</nav>
			<div id="wrapper" class="pozicija cont">
				<main class="content">
					<h2>Калемљење II - основни појмови</h2>
					<h3>Задаци за проверу знања:</h3>

					<p>1. Шта је калемљење?</p>

					<p>2. Од чега се састоји калем?</p>

					<p>3.Шта се подразумева под подударношћу (компатибилношћу) подлоге и племке?</p>

					<p>4. Шта је калус и како се он образује?</p>

					<p>У зависности од карактеристика племке и начина на који се она спаја са подлогом сви начини калемљења воћака могу да се сврстају у две основне групе: 1) калемљење очењем (окулација); 2) калемљење калемгранчицом.</p>

					<h3>КАЛЕМЉЕЊЕ ОЧЕЊЕМ (ОКУЛАЦИЈА)</h3>

					<p>Код калемљења очењем као племка користи се бочни вегетативни или мешовити пупољак са малим делом околне коре и танким слојем дрвета. Подлога не треба да буде старија од једне године, јер је код старијих подлога пријем слабији. Нису пожељне подлоге које су на месту калемљења тање од 5 или дебље од 12 милиметара. За калемљење очењем најпогодније су подлоге дебљине од 6−8 милиметара. Калемљење се спроводи тако што се племка умеће под кору подлоге, а затим причвршћује везивом. Као везиво најчешће се користе гумене или полиетиленске траке јер су довољно еластичне да се не усецају у кору калема. Циљ везивања је да се окце доведе у присан контакт са камбијумом подлоге, да се онемогући његово померање и да се кора подлоге што више притисне уз штитић ишто боље затвори „Т“ урез, у циљу спречавања губљења влаге из окца и спојног места. Код овог начина калемљења не користи се калемвосак. Пријем калемова може да се провери убрзо после окулације. Код очења будним пупољком, примљени пупољак одмах креће и почиње да се развија у младар. У случају очења мирујућим пупољком, 1−2 недеље после калемљења код примљених окаца лисна петељка отпада при лаком додиру, а некад и самостално. Уколико није дошло до пријема окца, лисна петељка је чврсто спојена са штитићем.</p>

					<h3>Колики је значај калемљења очењем?</h3>

					<p>Од свих начина калемљења калемљење очењем се највише примењује у расадничкој пракси. Његове предности у односу на остале начине су:</p>

					<p>− омогућава масовну производњу воћних садница;</p>

					<p>− племке се рационално користе (племка садржи само један пупољак);</p>

					<p>− техника калемљења је једноставна и омогућава висок радни учинак (добро обучен калемар дневно окалеми око 800 до 1000 подлога);</p>

					<p>− не захтева употребу калем воска;</p>

					<p>− постиже се висок проценат пријема калемова (око 95 %);</p>

					<p>− ако се калем не прими при првом калемљењу, калемљење може да се понови у истој сезони (већ после 2−3 недеље);</p>

					<p>− добијене саднице су уједначене и високог квалитета;</p>

					<p>− може да се врши у дугом временском периоду у току вегетације и у време када у расадницима има мало других важних послова.</p>

					<h3>Када може да се врши калемљење очењем?</h3>

					<p>У зависности од времена када се изводи, разликује се очење на мирујући и на будни пупољак. Очење на мирујући (спавајући) пупољак врши се у другој половини лета (најчешће од 20. јула до 15. септембра). Тада се подлоге још налазе у периоду физиолошке активности, а племке (пупољци) су добро развијени, зрели и у стању су релативног мировања. Раније треба вршити калемљење кржљавијих, дебљих и старијих подлога и воћних врста које раније завршавају вегетацију јер код њих пре долази до смањења кретања сокова и престанка одвајања коре. Оријентациони редослед калемљења подлога окулацијом на мирујући пупољак по воћним врстама био би: сејанци разних врста шљива, сејанци крушке, сејанци ораха, сејанци трешње, сејанци брескве, вегетативно размножене дуње, сејанци и вегетативно размножене јабуке, сејанци џанарике, сејанци магриве. После пријема, окалемљени пупољак не креће, већ мирује до пролеће. Тада се буди и од њега се до краја вегетације образује снажан младар. Ако је очење извршено раније, а била је влажна и топла јесен, окалемљени пупољак може да крене исте јесени. То није пожељно, јер јесењи младари улазе у зиму недовољно одрвенели, па могу да буду оштећени од зимских мразева. Окца за очење мирујућим пупољком узимају се са дугих и умерено дебелих младара, јер на таквим младарима има највише добро развијених пупољака. Младаре је најбоље скидати са матичних стабала у јутарњим или вечерњим часовима јер је тада исушивање ткива најмање. Одмах по одсецању младара лисне петељке се крате на око 1 центиметар да би се смањило исушивање пупољака. Младари се везују по 50 комада у снопиће, обележавају етикетама, омотавају влажним крпама и чувају у фрижидерима или хладњачама до употребе.</p>

					<p>Пре калемљења младарима се одсеца доњи део, на којем су пупољци слабо развијени и вршни део на којем су недовољно зрели. Очење на будни пупољак обично се врши рано с пролећа пупољком из претходне вегетације кад се покрену сокови у подлози, односно када кора на подлози може да се лако одвоји од дрвета. То је обично период од почетка марта до краја априла. Леторасти који служе да се са њих узимају окца најбоље је да се скину са матичних стабала у јесен, одмах после опадања лишћа, да се вежу у снопиће од по 50 комада, обележе етикетом и чувају у влажном песку на температури од 2−5 оС, да би задржали свежину и да би пупољци остали до момента калемљења у стању мировања. Леторасти се могу узимати и током зиме кад нема мразева, све до пред само калемљење, водећи рачуна да пупољци не крену. У топлијим крајевима, код брескве, која се одликује брзим развојем, очење може да се врши и у касно пролеће, обично у току јуна, пупољком из текуће вегетације.</p>

					<p>После пријема, из окалемљеног пупољка одмах почиње да се образује младар, који у добрим условима неге до краја вегетације достигне нормалну развијеност. Очење на будни пупољак има далеко мањи значај за масовну расадничарску производњу у односу на очење на мирујући пупољак.</p>

					<h3>ТЕХНИКА КАЛЕМЉЕЊА КАЛЕМГРАНЧИЦОМ</h3>

					<p>Калемљење калемгранчицом углавном се обавља у време мировања воћака. Као племка користи се део летораста који на себи има најчешће 2−3 добро развијена вегетативна (дрвна) или мешовита пупољка. Калемљење се спроводи тако што се прво на подлози, а затим на калемгранчици праве резови оштрим калемарским ножем, а затим се подлога и калемгранчица спајају тако да им камбијуми у што већој мери дођу у контакт. Везивом се обезбеђује присан међусобни контакт подлоге и племке и онемогућава померање. Сви пресеци и места која нису покривена кором премазују се калемвоском да би се спречило исушивање ткива. Калемљење се обавља у пролеће, када се активирају сокови у подлози. У време калемљења калемгранчица треба да буде у стању физиолошког мировања. Чим почне срастање подлоге и племке, из пупољака на калемгранчицама почињу да се развијају младари, што је главни видљиви знак да пријем калема има добар ток. Леторасти од којих се добијају калемгранчице најбоље је да се скину са матичних стабала у јесен, одмах после опадања лишћа. Везују се у снопиће од по 50 комада, обележавају етикетом и чувају у влажном песку на температури од 2−5 Ц, да би задржали свежину и да би пупољци остали до момента калемљења у стању мировања. Леторасти се могу узимати и током зиме кад нема мразева, све до пред само калемљење, водећи рачуна да пупољци не крену.</p>

					<p>При калемљењу калемгранчицом подлога може да буде једнаке дебљине или дебља од калемгранчице. Ако су подлога и калемгранчица исте или приближно исте дебљине примењује се просто или енглеско спајање. Ако је подлога дебља од калемгранчице 2−3 пута, примењује се спајање са стране, а у случајевима када је подлога знатно дебља (најчешће приликом прекалемљивања воћака) врши се калемљење под кору.</p>

					<h3>Које су предности калемљења калемгранчицом?</h3>

					<p>− изводи се у зимском периоду или у рано пролеће када нема значајних радова у расаднику;</p>

					<p>− може да се изводи у затвореним просторијама (такозвано „собно“ или калемљење „из руке“);</p>

					<p>− због великог броја различитих техника калемљења, има широку примену, не само у производњи воћних садница, већ и за прекалемљивање воћака, превазилажење инкомпатибилности код неких врста воћака итд;</p>

					<p>− омогућава калемљење дебљих подлога које не могу да се директно калеме очењем;</p>

					<p>− неки начини калемљења калемгранчицом могу да се изводе машински.</p>

					<h3>Који су недостаци калемљења калемгранчицом?</h3>

					<p>− племке се не користе економично (калемгранчица најчешће садржи више од једног пупољка);</p>

					<p>− радни учинак калемљења је мањи, па су трошкови калемљења већи него код калемљења очењем;</p>

					<p>− техника калемљења је сложенија и захтева већу умешност калемара;</p>

					<p>− пријем калемова је слабији него код калемљења очењем;</p>

					<h3>Кључни појмови:</h3>

					<p>Инкопатибилан – неподударан</p>

					<p>Вегетативно размножавање – размножавање деловима биљака</p>


					<p>Преузето из документације пројекта "Друга шанса", пројекат Европске уније и Министарства просвете и науке Србије, за развој система функционалног образовања одраслих у Србији</p>
				</main>
				<div class="cleaner">
				</div>
			</div>
			<footer id="footer"class="pozicija">
				<div id="logo2">
				</div>
				<div id="footernav">
					<ul>
						<a href="index.html"><li> Насловна &nbsp;&nbsp;| </li></a>
						<a href="kontakt.html"><li> &nbsp;Контакт &nbsp;&nbsp;|</li></a>
						<a href="sitemap.xml"><li> &nbsp;Sitemap &nbsp;&nbsp;|</li></a>
						<a href="rss.xml"><li> &nbsp;Rss </li></a>
					</ul>
				</div>
				<p>Trademark &copy; 2018 Садња Воћа</p>
				<p>Design by Berisavac Aleksa 032/18</p>
			</footer>
	</body>
	
</html>