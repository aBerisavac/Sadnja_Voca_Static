<!DOCTYPE html>
<html>
	
	<head>
		<title> Правилна Садња Воћа </title>
		<meta name="keywords" content="Садња, воће, воћа, воћњак, воћка, воћке">
		<meta name="description" content="Како правилно посадити воће.">
		<link rel="shortcut icon" href="images/sljiva.ico"/>
		<link href="https://fonts.googleapis.com/css?family=Podkova" rel="stylesheet">
		<meta charset="utf-8"/>
		<link rel="stylesheet" href="https://use.fontawesome.com/releases/v5.5.0/css/all.css" integrity="sha384-B4dIYHKNBt8Bc12p+WXckhzcICo0wtJAoU8YZTY5qE0Id1GSseTk6S+L3BlXeVIU" crossorigin="anonymous">
		<link rel="stylesheet" type="text/css" href="css/style.css"/>
	</head>
	
	<body>
			<header id="header-top" class="pozicija"> 
				<div id="logo">
				</div>
				<div id="naslov">
					<h1>
						САДЊА ВОЋА
					</h1>
				</div>
				<div id="mrezepretraga">
					<div id="mreze">
						<a href="http://www.facebook.com"><i class="fab fa-facebook"></i></a>
						<a href="http://www.twitter.com"><i class="fab fa-twitter-square"></i></a>
						<a href="https://www.linkedin.com"><i class="fab fa-linkedin"></i></a>
						<a href="https://plus.google.com/"><i class="fab fa-google-plus-square"></i></a>
						<a href="rss.xml"><i class="fas fa-rss-square"></i></a>
					<a href="sitemap.xml"><i class="fas fa-sitemap"></i></a>			</div>
					<div id="pretraga">
						<form action="https://www.google.com/search" class="searchform" method="get" name="searchform" target="_blank">
						<input name="sitesearch" type="hidden" value="http://sadnjavoca.byethost8.com/">
						<input id="termin" autocomplete="on" class="form-control search" name="q" placeholder="Термин" required="required"  type="text0">
						<button class="button" type="submit"><i class="fas fa-search"></i></button>
						</form>
					</div>
					<div class="cleaner"></div>
				</div>
				<div class="cleaner"></div>
			</header>
			<nav id="nav" class="pozicija">
				<div id="meni">
					<ul>
						<a href="index.html"><li> Насловна </li></a>
						<a href="sadnja.html"><li> Садња </li></a>
						<a href="djubrenje.html"><li> Ђубрење </li></a>
						<a href="rezidba.html"><li> Резидба </li></a>
						<a href="kontakt.html"><li> Контакт </li></a>
						<a href="autor.html"><li> Аутор </li></a>
					</ul>
				</div>
			</nav>
			<div id="wrapper" class="pozicija cont">
				<main class="content">
					<h2>Правилна Садња Воћа</h2>
					<p>Правилна садња воћа уз припрему земљишта и избор садница су најважнији фактори приликом подизања воћњака. Зато им се треба посветити посебна пажња.</p>

					<p>Прва одлука пре садње је избор парцеле за садњу као и одлука да ли ће то бити аматерски воћњак, хомогени или мешовит, интензивни, шпалирски или воћњак ливада.</p>

					<p>Најбоље време за садњу воћа је на јесен, чим опадне лишће! Последњи термин је пролеће, пре него крене вегетација, али је вишеструко корисно да воће проведе целу зиму посађено, да земља добро налегне на корен и да се фине жилице споје са земљом и спреме да прехрањују садницу чим крене вегетација. Пролећна садња има за проблем слабији пријем и слабији пораст садница у првој години, као и потребу да се више наводњавају у првој години.</p>

					<p>Приликом садње воћа потребно је обавити следеће радње:</p>

					<h3>1. Припрема земљишта</h3>

					<p>Припрема земљишта се састоји од чишћења терена, равњања, мелиорисања и риголовања. Ако је земљиште раније обрађивано и често орано, потребно је поправити структуру земљишта а најбољи начин за то је да се извесно време заледини односно да се направи ливада. Треба водити рачуна и о одвођењу сувишне воде рађењем дренаже.</p>

					<p>Детаљан начин припреме земљишта можете прочитати у чланку Припрема земљишта за садњу.</p>

					<h3>2. Избор врсте, сорте и подлоге</h3>

					<p>Пре саме садње, потребно је одлучити се за воћну врсту коју ћемо садити па шодно томе и изабрати сорте, водећи рачуна да већина воћа није самооплодна и да им је потребна сорта опрашивач. Поред одлуке коју ћемо врсту воћа садити, потребно је одлучити и на којој подлози је та врста воћа калемљена. Избор подлоге утиче на бујност па се подлоге по бујности деле на бујне, средње бујне и кржљаве односно слабо бујне. Бујност подлоге директно утиче на одлуку о размаку воћа као и о избору крошње коју ћемо формирати (ваза, пирамида, вретено …), више о томе можете прочитати у чланку Формирање облика крошње након садње.</p>

					<p>Избор подлоге се врши и на основу састава земљишта на којем се сади а састав можемо сазнати анализом земљишта, за то је најбоље обратити се пољопривредним саветодавним службама у вашој општини односно граду.</p>

					<p>Најважније је водити рачуна о еколошким условима рејона због различите микроклиме, рељефа и квалитета земљишта.</p>

					<h3>3. Копање рупа</h3>

					<p>На земљишту које је претходно риголовано или орано, копају се рупе пречника 50-80 цм (за јагодасто воће око 30 цм), дубине 30-40 цм.</p>

					<p>На земљишту које није претходно риголовано или орано, копају се јаме чија је ширина 1.5-2.5 метара, дубине до 60 цм.</p>

					<p>Приликом копања рупа или јама, копа се тако што се први слој површинске земље (до 20 цм) избаци са једне, а други слој са друге стране рупе. Ако се копа дубље од 40 цм, тај слој се само прекопа и остави на истој дубини. Рупе треба да остану отворене 2-3 недеље.</p>

					<h3>4. Вађење својих калемова или куповина садница</h3>

					<p>Приликом вађења садница које смо сами произвели, треба што више сачувати корен, нарочито фине жилице, тако да овај посао треба радити полако и стрпљиво, са што мање чупања. Потребно је прво ашовом око саднице на растојању 20-30 цм копати и пресецати жиле а затим кад се садница довољно ослободи, нагнути је на страну па ашовом пресећи централну жилу која иде испод саднице право на доле.</p>

					<p>При вађењу или куповини садница, изузетно водити рачуна о пупољцима! Садница мора имати све пупољке нарочито на висини између 50 и 100 цм јер ће из тих пупољака кренути гране које ће формирати крошњу, ако нема пупољака то је јако велик и често нерешив проблем, а пупољци се јако лако очене хватањем саднице рукама приликом вађења или транспорта.</p>

					<h3>5. Прибављање ђубрива</h3>

					<p>Идеално би било прибавити прегорело стајско ђубриво а ако је то немогуће, онда вештачко ђубриво са више калијума у НПК формулацији, на пример 0:15:30, 8:16:24 итд. Количина је оквирно две до три лопате прегорелог стајског или једна пуна шака вештачког по садници. Постоје и дехидрирана стајска ђубрива у виду пелета која су одлична замена за стајско. Треба што више избегавати вештачка ђубрива јер она уништавају земљиште.</p>

					<p>Најбоље је ако сами припремимо компост.</p>

					<h3>6. Припрема корена</h3>

					<p>Корен се орезује тако што се све дебеле жиле прекрате, такође се прекрате и оштећене жиле до места иза оштећења, а централне се скроз уклоне. Не треба превише прекраћивати жиле, треба оставити да буду дуже али да дебеле на крајевима имају чист пресек маказама.</p>

					<p>Јако је корисно ако се нађе кравља балега да се у њу умоче жиле пре садње, саднице у овој смеши треба да одстоје 12-24 часа. Ако је немамо а мислимо да ће бити сушно лето, можемо корен умочити у раствор хидрогела. Одличне резултате је показало и потапање у раствор фитохормона, нафтилсирћетне (НАА) и индолбутерне (ИБА) киселине у концентрацији 0,03-0,05%. У овом раствору жиле треба да остану 10-12 часова.</p>

					<h3>7. Дезинфекција садница</h3>

					<p>Саднице се пре садње опрскају раствором бакра на начин описан у чланку Јесење плаво прскање. Треба окупати и корен који пре тога треба орезати, затим дезинфиковати прскањем па тек онда умочити у раствор описан у тачки 6.</p>

					<h3>8.	Садња</h3>

					<p>Након што смо обавили све радње, приступамо садњи. Из трапа односно земље треба извадити само онај број садница који тај дан можемо стићи да посадимо. Саднице ставити поред рупа и кренути са садњом.</p>

					<p>Прво се у рупу врати земља са прве гомиле коју смо одвајали, тј површински слој земље. Ову земљу можемо помешати са прегорелим стајским ђубривом, али максимум у односу пола-пола, никако не стављати превише стајског ђубрива на дно рупе јер оно блокира доток воде из дубљих слојева земље преко лета. Ако стављамо и стајско, на крају треба додати мало земље без стајњака, жиле не смеју бити у директном контакту са ђубривом.</p>

					<p>Изузетно водити рачуна о дубини садње! Саднице морају бити посађене тако да им место калемљења буде 10ак цм изнад земље, никако под земљом јер ће доћи до ожиљавања места калемљења што може бити погубно. Не треба садити ни превише плитко да не би дошло до измрзавања нити превише дубоко, најбоље је ако се још увек види траг до које дубине су биле посађене у расаднику.</p>

					<p>Направи се у средини мало брдашце на које се стави садница. Мало поред се пободе колац. Колац мора бити импрегниран у 3% раствору плавог камена тако да издржи до 7 година без да крене да трули, трулеж би се пренео на корен саднице и то би могло бити погубно. Колац се поставља у овој фази јер накнадним укуцавањем колца након садње може доћи до оштећења корена саднице.</p>

					<p>Затим се са остатком прве гомиле натрпава садница било навлачењем мотиком или ашовом. Када се корен добро покрије, садница се држи равно усправно а око ње се земља добро нагази. Затим се стави шака вештачког ђубрива.</p>

					<p>Даље се редом додаје мало земље, мало се нагази и тако у 2-3 наврата. При крају рупе се додаје земља која је била на дну рупе при копању. Ако је она сувише тврда, бусовита, онда се убаци околна земља са површине.</p>

					<p>Ако имамо незгорело стајско ђубриво, можемо га ставити на врх рупе па навући мало земље преко њега.</p>

					<p>Садница се везује за колац врбовим прутом или дебљим канапом, у облику осмице, не притежући много. Колац није толико важан у првој колико у наредним годинама када се садница разграна и има пуно лисне масе па се услед ветра повија што узрокује пуцање финих жилица корена. Колац добро дође и за повијање грана, да имају за шта да се вежу. Ако би их и везали за камење, кесе са земљом и слично, без колца, могло би доћи до њиховог кидања приликом јаког ветра.</p>

					<h3>9.	Заштита садница од штеточина</h3>

					<p>Потребно је саднице заштити од зечева, срна и осталих штеточина. Од зечева се као ефикасна заштита показала фасадна мрежица, постоје и наменске мрежице али је фасадна значајно јефтинија, када се постави око саднице, даље се хефталицом захефта или се провуче танак канап уздужно кроз отворе.</p>

					<p>Од срна је једини начин заштите подизање ограде око воћњака висине барем 2 метра. Постоје и недоказане тврдње да окачене чарапе са људском косом коју можете прибавити у фризерском салону одбијају срне које намиришу присуство човека.</p>

					<p>Прочитајте целокупан прилог о заштити воћа од срна и глодара.</p>

					<p>Саднице није неопходно кречити првих 2-3 године док дебло не одебља.</p>

					<h3>10.	Прекраћивање садница</h3>

					<p>Саднице се на пролеће прекраћују на жељену висину и креће се са формирањем круне. Више о формирању круне можете погледати на већ споменутом линку Формирање облика крошње након садње</p>
				</main>
				<div class="cleaner">
				</div>
			</div>
			<footer id="footer"class="pozicija">
				<div id="logo2">
				</div>
				<div id="footernav">
					<ul>
						<a href="index.html"><li> Насловна &nbsp;&nbsp;| </li></a>
						<a href="kontakt.html"><li> &nbsp;Контакт &nbsp;&nbsp;|</li></a>
						<a href="sitemap.xml"><li> &nbsp;Sitemap &nbsp;&nbsp;|</li></a>
						<a href="rss.xml"><li> &nbsp;Rss </li></a>
					</ul>
				</div>
				<p>Trademark &copy; 2018 Садња Воћа</p>
				<p>Design by Berisavac Aleksa 032/18</p>
			</footer>
	</body>
	
</html>